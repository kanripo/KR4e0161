# -*- mode: mandoku-view; -*-
#+TITLE: 竹澗集
#+DATE: 2015-08-25 00:22:51.699734
#+PROPERTY: ID KR4e0161
#+PROPERTY: BASEEDITION WYG    
#+PROPERTY: JUAN 提要
<pb:KR4e0161_WYG_000-1a>¶
欽定四庫全書　　　　　集部六¶
　竹澗集　　　　　　　　别集類五(明/)¶
　　提要¶
　　　　(臣/)等謹案竹澗集八巻竹澗奏議四巻明¶
　　　　潘希曾撰希曾字仲魯金華人𢎞治壬戌進¶
　　　　士官至兵部左侍郎卒贈尚書其文集首載¶
　　　　詩四巻次文四巻次奏議四巻末附録墓志¶
　　　　小傳等篇希曾官兵科給事中時奏奪太監¶
<pb:KR4e0161_WYG_000-1b>¶
　　　　汪直義男官爵復因災異陳八事皆直指近¶
　　　　倖及奉使湖貴二省計處邊儲又以不賂劉¶
　　　　瑾矯㫖下獄拷掠除名瑾誅起官復抗疏爭¶
　　　　太素殿天鵞房諸役今觀前後所上章奏語¶
　　　　皆剴切真摰不為粉飾而深中事理平生雖¶
　　　　不以詩文得名而氣體浩瀚沛然有餘亦復¶
　　　　具有矩矱非淺中飾貌者可比希曾治河績¶
　　　　最著傳稱別有治河録今巳不傳而集中修¶
<pb:KR4e0161_WYG_000-2a>¶
　　　　築沛單長堤諸疏其措置規模猶見一二是¶
　　　　固可與明史河渠志互相㕘考也黄虞稷千¶
　　　　頃堂書目載希曾集其目與此本悉合乃嘉¶
　　　　靖末長洲黄省曾所校刋云乾隆四十四年¶
　　　　九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
